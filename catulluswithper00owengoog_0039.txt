IX.

Verani, omnibus e meis amicis

Antistans mihi milibus trecentis,
Venistine domum ad tuos Penates

F ratresque unanimos anumque matrem?
Venisti. ÎŸ mihi nuntii beati!

Visam te incolumem audiamque Hiberum

Narrantem loca facta nationes,

Vt mos est tuus, applicansque collum

Iucundum os oculosque saviabor.
O quantum est hominum beatiorum,

Quid me laetius est beatiusve?

 

