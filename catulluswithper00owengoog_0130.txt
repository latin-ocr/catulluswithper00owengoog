101

Fixa corona foret, sed nos quoque fulgeremus

Devotae flavi verticis exuviae,

Vvidulam a fletu cedentem ad templa deum me
Sidus in antiquis diva novum posuit:

Virginis et saevi contingens namque Leonis 65
Lumina, Callisto iuncta Lycaoniae,

Vertor in occasum, tardum dux ante Booten,
Qui vix sero alto mergitur Oceano.

Sed quamquam me nocte premunt vestigia divom,
Lux autem canae Tethyi restituit,

(Pace tua fari hoc liceat, Rhamnusia virgo,
Namque ego non ullo vera timore tegam,

Nec si me infestis discerpent sidera dictis,
Condita quin veri pectoris evoluam)

Non his tam laetor rebus, quam me afore semper, 75
Afore mc a dominae vertice discrucior, â€™

Quicum ego, dum virgo quondam fuit omnibus expers,
Vnguentorum una milia multa bibi.

Nunc vos, optato cum iunxit lumine taeda,
Non prius unanimis corpora coniugibus

Tradite nudantes reiecta veste papillas,

Quam iucunda mihi munera libet onyx,

 

