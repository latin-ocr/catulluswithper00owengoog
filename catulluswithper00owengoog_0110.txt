81

Hunc simul ac cupido conspexit lumine virgo:

Regia, quam suavis expirans castus odores

Lectulus in molli conplexu matris alebat,

Quales Eurotae progignunt flumina myrtus 90
Aurave distinctos educit verna colores,

Non prius ex illo flagrantia declinavit

Lumina, quarn cuncto concepit corpore flammam
Funditus atque imis exarsit tota medullis.

Heu misere exagitans inmiti corde furores 95
Sancte puer, curis hominum qui gaudia misces,
Quaeque regis Golgos quaeque Idalium frondosum,
Qualibus incensam iactastis mente puellam

Fluctibus in flavo saepe hospite suspirantem!
Quantos illa tulit languenti corde timores! roo
Quanto saepe magis fulgore expalluit auri!

Cum saevum cupiens contra contendere monstrum
Aut mortem appeteret Theseus aut praemia laudis.
Non ingrata tamen frustra munuscula divis
Promittens tacito succendit vota labello. 105
Nam velutin summo quatientem brachia Tauro
Quercum aut conigeram sudanti cortice pinum â€™
Indomitus turbo contorquens flamine robur

G

 

