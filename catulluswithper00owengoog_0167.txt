138

CXIV.

Firmano saltu non falso Mentula dives
Fertur, qui tot res in se habet egregias,
Aucupium, omne genus piscis, prata, arva ferasque.
Nequiquam: fructus sumptibus exuperat.
Quare concedo sit dives, dum omnia desint.

Saltus laudemus commoda, dum ipse egeat.

CXV.

Mentula habet iuxta triginta iugera prati,
Quadraginta arvi: cetera sunt maria.

Cur non divitiis Croesum superare potis sit
Vno qui in saltu tot bona possideat,

Prata, arva, ingentis silvas saltusque paludesque
Vsque ad Hyperboreos et mare ad Oceanum?

Omnia magna haec sunt, tamen ipse est maximus

ultr0,

Non homo, sed vero mentula magna minax.

 

