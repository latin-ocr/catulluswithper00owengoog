Ni te plus oculis meis amarem,
Iucundissime Calve, munere isto
Odissem te odio Vatinian0:

Nam quid feci ego quidve sum locutus,

Cur me tot male perderes poetis?

lsti di mala multa dent clienti,

Qui tantum tibi misit inpiorum.
Quodsi, ut suspicor, hoc novum ac repertum
Munus dat tibi Sulla litterator,

Non est mi male, sed bene ac beate,
Quod non dispereunt tui labores.

Di magni, horribilem et sacrum libellum
Quem tu scilicet ad tuum Catullum
Misti, continuo ut die periret
Saturnalibus optimo dierum!

Non non hoc tibi, salse, sic abibit:
Nam, si luxerit, ad librariorum

Curram scrinia Caesios Aquinus

 

