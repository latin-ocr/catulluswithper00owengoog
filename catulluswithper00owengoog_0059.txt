10

13

30

XXIX.

Quis hoc potest videre, quis potest pati,
Nisi inpudicus et vorax et aleo,
Mamurram habere quod Comata Gallia
Habebat ante et ultima Britannia?
Cinaede Romule, haec videbis et feres?
Et ille nunc superbus et superfluens
Perambulabit omnium cubilia

Vt albulus columbus aut Adoneus?
Cinaede Romule, haec videbis et feres?
Es inpudicus et vorax et aleo.

Eone nomine, imperator unice,

Fuisti in ultima occidentis insula,

Vt ista vostra diffututa mentula
Ducenties comessetÎ‡ aut trecenties ?
Quid est alid sinistra liberalitas?

Parum expatravit an parum helluatus est?
Paterna prima lancinata sunt bona:
Secunda praeda Pontica: inde tertia
Hibera, quam scit amnis aurifer Tagus.

