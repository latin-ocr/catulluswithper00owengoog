LXIII.

Super alta vectus Attis celeri rate maria

Phrygium ut nemus citato cupide pede tetigit

Adiitque opaca silvis redimita loca deae,

Stimulatus ibi furenti rabie, vagus animi,
5Devolvit ili acuto sibi pondera silice.

Itaque ut relicta sensit sibi membra sine vir0,

Etiam recente terrae sola sanguine maculans,

Niveis citata cepit manibus leve typanum,

Typanum, tubam Cybebes, tua, mater, initia,

10 Quatiensque terga tauri teneris cava digitis
Canere haec suis adorta est tremebunda comitibus:
â€˜Agite ite ad alta, Gallae, Cybeles nemora simul,
Simul ite, Dindymenae dominae vaga pecora,
Aliena quae petentes velut exules loca

15 Sectam meam executae duce me mihi comites
Rabidum salum tulistis truculentaque pelagi
Et corpus evirastis Veneris nimio odiu,

Hilarate erae citatis erroribus animum.

Mora tarda mente cedat: simul ite, sequimini

 

