31

Eumne Gallia et timet Britannia? 20

Quid hunc malum fovetis? aut quid hic potest,

Nisi uncta devorare patrimonia?

Eone nomine urbis o potissimae

Socer generque perdidistis omnia?

XXX.

Alfene inmemor atque unanimis false sodalibus,

Iam te nil miseret, dure, tui dulcis amiculi?

Iam me prodere, iam non dubitas fallere, perfide?
Nec facta inpia fallacum hominum caelicolis placent :
Quod tu neglegis, ac me miserum deseris in malis. 5
Eheu quid faciant dic homines, cuive habeant fidem?
Certe tute iubebas animam tradere, inique, me
inducens in amorem, quasi tuta omnia mi forent.
ldem nunc retrahis te ac tua dicta omnia factaque
Ventos inrita ferre ac nebulas aerias sinis. 10
Si tu oblitus es, at di meminerunt, meminit Fides, ,

Quae te ut paeniteat postmodo facti faciet tui.

 

