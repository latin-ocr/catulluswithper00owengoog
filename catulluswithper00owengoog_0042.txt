XI.

Furi et Aureli, comites Catulli,

Sive in extremos penetrabit Indos

Litus ut longe resonante an
Tunditur unda,

Sive in Hyrcanos Arabesve molles,

Seu Sacas sagittiferosve Parthos,

Sive qua septemgeminus colorat
Aequora Nilus,

Sive trans altas gradietur Alpes,

Caesaris visens monimenta magni,

Gallicum Rhenum, horribilem insulam ulti-
mosque Britannos,

Omnia haec, quaecumque feret voluntas

Caelitum, temptare simul parati,

Pauca nuntiate meae puellae

Non bona dicta.

 

