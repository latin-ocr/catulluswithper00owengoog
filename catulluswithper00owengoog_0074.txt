45

Sesti recepso, quin gravidinem et tussim

Non mi, sed ipsi Sestio ferat frigus, ’ 20

Qui tum vocat me, cum malum librum legi.

XLV.

Acmen Septumius suos amores

Tenens in gremio ‘mea' inquit ‘Acme,
Ni te perdite amo atque amare porro
Omnes sum adsidue paratus annos
Quantum qui pote plurimum perire, 5
Solus in Libya Indiave tosta

Caesio veniam obvius leoni'

Hoc ut dixit, Amor, sinistra ut ante,
Dextra sternuit adprobationem.

At Acme leviter caput reflectens

Et dulcis pueri ebrios ocellos

Illo purpureo ore saviata

‘Sic' inquit ‘mea vita Septumille,

Huic uni domino usque serviamus,

 

