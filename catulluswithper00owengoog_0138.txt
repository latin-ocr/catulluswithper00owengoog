Î¼

109

Qui cum de prona praeceps est valle volutus,
Per medium densi transit iter populi,

Dulce viatori lasso in sudore levamen,
Cum gravis exustos aestus hiulcat agros:

Hic, velut in nigro iactatis turbine nautis
Lenius aspirans aura secunda venit

lam prece Pollucis, iam Castoris implorata,
Tale fuit nobis Manius auxilium.

Is clausum lato patefecit limite campum,
Isque domum nobis isque dedit dominam,

Ad quam communes exerceremus amores.
Quo mea se molli candida diva pede

Intulit et trito fulgentem in limine plantam
lnnixa arguta constituit solea,

Coniugis ut quondam flagrans advenit amore
Protesilaeam Laudamia domum

Inceptam frustra, nondum cum sanguine sacro
Hostia caelestis pacificasset eros,

Nil mihi tam valde placeat, Rhamnusia virgo,
Quod temere invitis suscipiatur eris,

Quam ieiuna pium desideret ara cruorem,

Docta est amisso Laudamia viru,

 

