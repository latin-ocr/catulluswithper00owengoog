130

XCVIII.

ln te, si in quemquam, dici pote, putide Vetti,
ld quod verbosis dicitur et fatuis:
Ista cum lingua, si usus veniat tibi, possis
Culos et crepidas lingere carpatInas.
5 Si nos omnino vis omnes perdere, Vetti,

Hiscas: omnino quod cupis efficies.

XCIX.

Surripui tibi, dum ludis, mellite Iuventi,

Saviolum dulci dulcius ambrosia.

Verum id non inpune tuli: namque amplius horam

Suffixum in summa me memini esse cruce,
3 Dum tibi me purgo nec possum fletibus ullis
Tantillum vestrae demere saevitiae.
Nam simul id factum est, multis diluta labella
Guttis abstersisti omnibus articulis,
Ne quicquam nostro contractum ex ore maneret,

10 Tamquam conmictae spurca saliva lupae.

 

