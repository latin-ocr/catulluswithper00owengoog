108

Quod cum ita sit, nolim statuas nos mente maligna
Id facere aut animo non satis ingenuo,
Quod tibi non utriusque petenti copia posta est:
40 Vltro ego deferrem, copia siqua foret.
Non possum reticere, deae, qua me Allius in re
luverit aut quantis iuverit officiis,
Ne fugiens saeclis obliviscentibus aetas
Illius hoc caeca nocte tegat studium3
45 Sed dicam vobis, vos porro dicite multis
Milibus et facite haec charta loquatur anus,
Vt sama ille bona Cumaeos vivat in annos,
Notescatque magis mortuus atque magis,
Nec tenuem texens sublimis aranea telam
50 ln deserto Alli nomine opus faciat.
Nam, mihi quam dederit duplex Amathusia curam,
Scitis, et in quo me corruerit genere,
Cum tantum arderem quantum Trinacria rupes
Lymphaque in Oetaeis Malia Thermopylis,
55 Maesta neque assiduo tabescere lumina fletu
Cessarent tristique imbre madere genae.
Qualis in aerii perlucens vertice montis

Rivus muscoso prosilit e lapide,

 

