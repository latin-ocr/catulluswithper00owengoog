μ

146

Inbuit iussitque mundum nosse nascendi vias.
Cras amet qui numquam amavit quique amavit cras

amet.

Ipsa Troianos nepotes in Latinos transtulit,

70 Ipsa Laurentem puellam coniugem nato dedit,
Vnde Ramnes et Quirites proque prole posterum
Romuli matrem crearet et nepotem Caesarem;
Moxque Marti de sacello dat pudicam virginem,
Romuleas ipsa fecit cum Sabinis nuptias.

75 Cras amet qui numquam amavit quique amavit cras

amet.

Rura fecundat voluptas, rura Venerem sentiunt;
Ipse Amor puer Dionae rure natus dicitur.

Hunc ager cum parturiret, ipsa suscepit sinu,

Ipsa florum delicatis educavit osculis.

80 Cras amet qui numquam amavit quique amavit cras

amet.

Ecce iam subter genistas explicant tauri latus,

Quisque tutus quo tenetur coniugali foedere.

 

