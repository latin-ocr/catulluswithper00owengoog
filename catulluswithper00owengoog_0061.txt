32

XXXI.

Paene insularum, Sirmio, insularumque
Ocelle‚ quascumque in liquentibus stagnis
Matique vasto fert uterque Neptunus,
Quam te libenter quamque laetus inviso,

5 Vix mi ipse credens Thyniam atque Bithynos
Liquisse campos et videre te in tuto.
Ο quid solutis est beatius curis,
Cum mens onus reponit, ac peregrino
Labore fessi venimus larem ad nostrum

10 Desideratoque acquiescimus lecto.
Hoc est, quod unum est pro laboribus tantis.
Salve, o venusta Sirmio, atque ero gaude:
Gaudete vos quoque Italae lacus undae,
Ridete, quidquid est domi cachinnorum.

