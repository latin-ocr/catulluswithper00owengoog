80

65 Non contecta levi laniatum pectus amictu,
Non tereti strophio lactentis vincta papillas,
Omnia quae toto delapsae corpore passim
Ipsius ante pedes fluctus salis adludebant.

Sed neque tum mitrae neque tum fluitantis amictus

70 Illa vicem curans toto ex te pectore, Theseu,

Toto animo, tota pendebat perdita mente.
A misera, adsiduis quam luctibus externavit
Spinosas Erycina serens in pectore curas
Illa tempestate, ferox quo ex tempore Theseus
75 Egressus curvis e litoribus Piraei
Attigit iniusti regis Gortynia tecta.
Î‡ Nam perhibent olim crudeli peste coactam
Androgeoneae poenas exsolvere caedis
Electos iuvenes simul et decus innuptarum
80 Cecropiam solitam esse dapem dare Minotauro
Quis angusta malis cum moenia vexarentur,
Ipse suum Theseus pro caris corpus Athenis
Proicere optavit potiusquam talia Cretam
Funera Cecropiae nec funera portarentur,
85 Atque ita nave levi nitens ac lenibus auris

Magnanimum ad Minoa venit sedesque superbas.

 

