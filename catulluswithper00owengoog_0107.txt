78

Tum Thetidi pater ipse iugandum Pelea sensit.
Ο nimis optato saeclorum tempore nati
Heroes‚ salvete, deum gens, o bona matrum
Progenies, salvete iterumque iterumque bonarum .·

25 Vos ego saepe meo, vos carmine conpellabo;
Teque adeo eximie taedis felicibus aucte
Thessaliae columen Peleu, cui Iuppiter ipse,
Ipse suos divom genitor concessit amores.

Tene Thetis tenuit pulcherrima, te Nerine?

30 Tene suam Tethys concessit ducere neptem,
Oceanusque mari totum qui amplectitur orbem?
Cui simul optatae finito tempore luces
Advenere, domum conventu tota frequentat
Thessalia, oppletur laetanti regia coetu:

35 Dona ferunt prae se, declarant gaudia voltu.
Deseritur Cieros, linquunt Phthiotica tempe,

Crannonisque domos ac moenia Larisaea,

Pharsaliam coeunt, Pharsalia tecta frequentant.

Rura colit nemo, mollescunt colla iuvencis,
40 Non humilis curvis purgatur vinea rastris,
Non glaebam prono convellit vomere taurus,

Non falx attenuat frondatorum arboris umbram,

 

