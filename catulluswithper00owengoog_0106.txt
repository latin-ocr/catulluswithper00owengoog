77

LXIV.

Peliaco quondam prognatae vertice pinus

Dicuntur liquidas Neptuni nasse per undas

Phasidos ad fluctus et fines Aeetaeos,

Cum lecti iuvenes, Argivae robora pubis,

Auratam optantes Colchis avertere pellem 5
Ausi sunt vada salsa cita decurrere puppi,

Caerula verrentes abiegnis aequora palmis.

Diva quibus retinens in summis urbibus arces

Ipsa levi fecit volifantem flamine currum,

Pinea coniungens inflexae texta carinae.

Illa rudem cursu prima imbuit Amphitriten,

Quae simulac rostro ventosum proscidit aequor,
Tortaque remigio spumis incanduit unda,

Emersere feri candenti e gurgite voltus,

Aequoreae monstrum Nereides admirantes. 15
Illa alia videre nec ulla luce marinas

Mortales oculi nudato corpore Nymphas

Nutricum tenus extantes e gurgite cane.

Tum Thetidis Peleus incensus fertur amore,

Tum Thetis humanos non despexit hymenaeos, 20

 

