143

Cras amet qui numquam amavit quique amavit cras

amet.

Ipsa gemmis purpurantem pingit annum floridis

Ipsa surgentes papillas de Favoni spiritu

Vrget in nodos feraces, ipsa roris lucidi, 15
Noctis aura quem relinquit, spargit umentis aquas.
En micant lacrimae trementes de caduco pondere:
Gutta praeceps orbe parvo sustinet casus suos,

En pudorem florulentae prodiderunt purpurae:

Vmor ille, quem serenis astra rorant noctibus, ²0
Mane virgineas papillas solvit umenti peplo.

Ipsa iussit mane ut udae virgines nubant rosae:
Facta Veneris de cruore deque Amoris osculis

Deque gemmis deque flammis deque solis purpuris
Cras ruborem, qui latebat veste tectus ignea, ²⁵
Vnico marita voto non pudebit solvere.

Cras amet qui numquam amavit quique amavit cras

amet.

Ipsa Nymphas diva luco iussit ire myrteo:
It puer comes puellis3 nec tamen credi potest

Esse Amorem feriatum, si sagittas vexerit. 30

 

