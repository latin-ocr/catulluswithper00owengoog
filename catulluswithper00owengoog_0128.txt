“ 99
Id mea me multis docuit regina querelis
Invisente novoproelia torva vir0.

At tu non orbum luxti deserta cubile,

Sed fratris cari flebile discidium,

Cum penitus maestas exedit cura medullas.

¹ Vt tibi tum toto pectore sollicitae

Sensibus ereptis mens excidit! at te ego certe 25
Cognoram a parva virgine magnanimam.

Anne bonum oblita es facinus, quo regium adepta es
Coniugium, quod non fortior ausit alis?

Sed tum maesta virum mittens quae verba locuta es!
Iuppiter, ut tristi lumina saepe manu! 30

Quis te mutavit tantus deus? an quod amantes
Non longe a caro corpore abesse volunt?

Atque ibi me cunctis pro dulci coniuge divis
Non sine taurino sanguine pollicita es,

Si reditum tetulisset. Is haut in tempore longo 35
Captam Asiam Aegypti finibus addiderat.

Quis ego pro factis caelesti reddita coetu
Pristina vota novo munere dissoluo.

Invita, o regina, tuo de vertice cessi,

Invita: adiuro teque tuumque caput,

 

