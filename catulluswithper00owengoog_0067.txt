10

¹5

20

38 x

XXXVII.

Salax taberna vosque contubernales,
A pileatis nona fratribus pila,

Solis putatis esse mentulas vobis,
Solis licere, quidquid est puellarum,
Confutuere et putare ceteros hircos?
An, continenter quod sedetis insulsi
Centum an ducenti, non putatis ausurum

Me una ducentos irrumare sessores?

Atqui putate: namque totius vobis

Frontem tabernae ropionibus scribam.

Puella nam mi, quae meo sinu fugit,

Amata tantum quantum amabitur nulla¹

Pro qua mihi sunt magna bella pugnata,
Consedit istie. Hanc boni beatique

Omnes amatis, et quidem, quod indignum est,
Omnes pusilli et semitarii moechi;

Tu praeter omnes une de capillatis,
Cuniculosae Celtiberiae fili

Egnati, opaca quem bonum facit barba

Et dens Hibera defricatus urina.

