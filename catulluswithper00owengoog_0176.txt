147

Subter umbras cum maritis ecce balantum greges

Et canoras non tacere diva iussit alites.

Iam loquaces ore rauco stagna cycni perstrepunt. 85
Adsonat Terei puella subter umbram populi,

Ut putes motus amoris ore dici musico

Et neges queri sororem de marito barbaro,

llla cantat, nos tacemus. Quando ver venit meum?
Quando fiam uti chelidon ut tacere desinam? 90
Perdidi Musam tacendo nec me Apollo respicit:

Sic Amyclas cum tacerent perdidit silentium.

Cras amet qui numquam amavit quique amavit cras

amet.

 

