CIX.

Iucundum, mea vita, mihi proponis amorem
Hunc nostrum inter nos perpetuumque fore.

Di magni, facite ut vere promittere possit,
Atque id sincere dicat et exanimo,

Vt liceat nobis tota perducere vita

Aeternum hoc sanctae foedus amicitiae.

CX.

Aufilenaâ€š bonae semper laudantur amicae:

Accipiunt pretium, quae facere instituunt.

Tu, quod promisti mihi quod mentire, inimica es:
Quod nec das et fers, turpe facis facinus.

Aut facere ingenuae est, aut non promisse pudicae,
Aufilena, fuit: sed data corripere

Fraudando est falsum plus quam meretricis avarae,

Quae sese toto corpore prostituit.

 

