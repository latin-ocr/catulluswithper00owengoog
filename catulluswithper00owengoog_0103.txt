74

40 Lustravit aethera album, sola dura, mare ferum,
Pepulitque noctis umbras vegetis sonipedibus,

Ibi Somnus excitum Attin fugiens citus abiit:

Trepidante eum recepit dea Pasithea sinu.

Ita de quiete molli rapida sine rabie
Simul ipse pectore Attis sua facta recoluit,
Liquidaque mente vidit sine quis ubique foret,
Animo aestuante rusum reditum ad vada tetulit.
lbi maria vasta visens lacrimantibus oculis,
Patriam allocuta maesta est ita voce miscriter.
â€˜Patria o mei creatrix, patria o mea genetrix,
Ego quam miser relinquens, dominos ut erifugae
F amuli solent, ad Idae tetuli nemora pedem,
Vt aput nivem et ferarum gelida stabula forem
Et earum omnia adirem furibunda latibula?
Vbinam aut quibus locis te positam, patria, reor?
Cupit ipsa pupula ad te sibi derigere aciem,
Rabie fera carens dum breve tempus animus est.
Egone a mea remota haec ferar in nemora domo?
Patria, bonis, amicis, genitoribus aberoi

60 Abero foro, palaestra, stadio et guminasiis?

Misera miser, querendum est etiam atque etiam, anime.

 

