¹44

Ite, Nymphae, posuit arma, feriatus est Amor:
Iussus est inermis ire, nudus ire iussus est, ·
Neu quid arcu neu sagitta neu quid igne laederet.
Sed tamen Nymphae cavete, quod Cupido pulcher est:
3⁵ Est in armis totus idem quando nudus est Amor.
Cras amet qui numquam amavit quique amavit cras

amet .

Conpari Venus pudore mittit ad te virgines.
Vna res est quam rogamus: cede, virgo Delia,
Vt nemus sit incruentum de ferinis stragibus,

40 Et recentibus virentes ducat umbras floribus.
Ipsa vellet te rogare, si pudicam flecteret,
Ipsa vellet ut venires, si deceret virginem.
Iam tribus choros videres feriantis noctibus
Congreges inter catervas ire per saltus tuos,

45 Floreas inter coronas, myrteas inter casas.
Nec Ceres nec Bacchus absunt nec poenarum deus.
Detinenda nocte tota est pervigilia canticis:
Regnet in silvis Dione: tu recede, Delia.
Cras amet qui numquam amavit quique amavit cras

alnet-

