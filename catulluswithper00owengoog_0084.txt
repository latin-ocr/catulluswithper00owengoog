LVIII.
Caeli, Lesbia nostra, Lesbia illa,

Illa Lesbia, quam Catullus unam
Plus quam se atque suos amavit omnes,
Nunc in quadriviis et angiportis

’ Glubit magnanimi Remi nepotes.

LIX.

Bononiensis Rufa rufuli fellat

onr Meneni, saepe quam in sepulcretis
Vidistis ipso rapere de rogo cenam,

Cum devolutum ex igne prosequens panem

Ab semiraso tunderetur ustore. 5

LX.

Num te leaena montibus Libystinis
Aut Scylla latrans infima inguinum parte ’

Tam mente dura procreavit ac taetra,

Vt supplicis vocem in novissimo casu

Contemptam haberes animis fero corde? 5

 

