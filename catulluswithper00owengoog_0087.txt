45

50

⁵⁵

58

Vt lubentius, audiens

Se citarier ad suum
Munus, huc aditum ferat
Dux bonae Veneris, boni

Coniugator amoris.

Quis deus magis est ama-

tis petendus amantibus?

Quem colent homines magis
Caelitum? o Hymenaee Hymen,

Ο Hymen Hymenaee.

Te suis tremulus parens
Invocat, tibi virgines
Zonula soluunt sinus,
Te timens cupida novus
Captat aure maritus,

Tu fero iuveni in manus
Floridam ipse puellulam
Dedis a gremio suae

Matris, ο Hymenaee Hymen,
O Hymen Hymenaee.

