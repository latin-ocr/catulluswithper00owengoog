68

LXII.

Vesper adest, iuvenes, consurgite: Vesper Olympo
Expectata diu vix tandem lumina tollit.

Surgere iam tempus, iam pinguis linquere mensas;
Iam veniet virgo, iam dicetur Hymenaeus.

5 Hymen 0 Hymenaee, Hymen ades o Hymenaee!

Cernitis, innuptae, iuvenes? consurgite contra:

Nimirum Oetaeos ostendit noctifer ignes.

Sic certe est; viden ut perniciter exiluere?

Non temere exiluere; canent quod visere par est.
¹0 Hymen o Hymenaee, Hymen ades o Hymenaee!

Non facilis nobis, aequales, palma parata est,

Adspicite, innuptae secum ut meditata requirunt.

Non frustra meditantur, habent memorabile quod sit.

Nec mirum, penitus quae tota mente laborant.

15 Nos alio mentes, alio divisimus aures:

Iure igitur vincemur; amat victoria curam.

Quare nunc animos saltem convertite vestros,

Dicere iam incipient, iam respondere decebit.
Hymen 0 Hymenaee, Hymen ades o Hymenaee!

